<?xml version="1.0" encoding="utf-8"?>
<resources>
    <string name="Welcome_text">Welkom in het stadhuis van Leuven!</string>
    <string name="language_select">Gelieve uw taal te selecteren.</string>
    <string name="action_settings">Instellingen</string>
    <string name="text_mercator">"De jonge Gerard De Kremer (1512-1594) schreef zich in aan de universiteit van Leuven als Gerardus Mercator Rupelmundanus om er wiskunde te studeren. Na zijn studies ging hij in de stad aan de slag als landmeter. Hij vestigde zich met zijn gezin in de Schrijnmakersstraat, vlakbij de Mechelsestraat. Deze geleerde was zeer geïnteresseerd in het heelal en zijn grootste droom was het tekenen van een uitgebreid kaartboek van de aarde en de hemelen. Zijn levenswerk zou hem opslokken, maar hij heeft zijn atlas nooit afgemaakt. Toen hij in 1594 in Duisburg (Duitsland) overleed, werkten zijn nazaten aan zijn project. Het werd pas in 1695 voltooid en zou een bestseller worden. "</string>
    <string name="text_margriet">Er zijn veel variaties op de legende van de zalige Margaretha van Leuven, de ene al betrouwbaarder dan de andere. Margaretha - of Margriet - werd 800 jaar geleden geboren in een arm gezin. Volgens de legende werd zij na een overval in de herberg waar zij werkte, door zes rovers meegesleurd naar de rand van de stad. Ze weerstond hen zo dapper dat ze haar uiteindelijk doodden en haar lichaam in de rivier de Dijle gooiden. In plaats van stroomafwaarts te drijven, dreef haar lichaam stroomopwaarts terug naar Leuven. De hertog zelf zou getuige zijn geweest van het tafereel. Margaretha van Leuven werd in 1902 zalig verklaard en haar schedel wordt tot op de dag van vandaag bewaard in de Sint-Pieterskerk.</string>
    <string name="text_erasmus">Filosoof, schrijver, criticus van de rooms-katholieke kerk, filoloog. Het is moeilijk om één etiket te plakken op Desiderius Erasmus (+/-1467-1536), maar, hoe je hem ook noemt, hij werd een van de belangrijkste humanisten van de Renaissance. Zijn beroemdste werk is Lof der Zotheid, een satirisch en kritisch portret van de mensheid. Hij stichtte het Collegium Trilingue om de kennis van Grieks, Latijn en Hebreeuws in Leuven te bevorderen. Verschillende vooraanstaande geleerden uit die tijd, waaronder Mercator, Vesalius en Dodoens, volgden hier colleges. Erasmus zelf vertaalde het Nieuwe Testament in het Latijn, met de Griekse grondtekst als basis.</string>
    <string name="text_vesalius">Andreas Van Wesel - ook bekend als Andreas Vesalius (1514-1564) - studeerde geneeskunde in Leuven en promoveerde vervolgens in Padua. De studie van het menselijk lichaam was toen nog gebaseerd op de eeuwenoude ideeën van de Griek Galenus, die achterhaald waren volgens Vesalius, die uit nieuwsgierigheid lichamen begon te ontleden en zijn bevindingen verwoordde in het prachtig geïllustreerde \'Humani Corporis Fabrica\'. Het boek veroorzaakte een revolutie in de medische wereld en Vesalius werd later aangesteld als lijfarts van keizer Karel V en diens zoon Filips II.</string>
    <string name="text_lipsius">Justus Lipsius (1547-1606) kwam ter wereld in Overijse en werd gewoon Joost Lips gedoopt. Hij latiniseerde zijn naam later, zoals gebruikelijk was onder humanisten. Justus studeerde zowel klassieke letterkunde als rechten aan de universiteit van Leuven en gaf er ook les. Hij vestigde zich echter niet in het gespannen milieu van de Zuidelijke Nederlanden en stapte over naar de calvinistische universiteit in Leiden. Het natte klimaat daar tast zijn zwakke gezondheid aan en hij verhuist terug naar Leuven. Als leraar ontfermt hij zich over een groep van zeven studenten, voornamelijk zonen van invloedrijke vrienden, die bij hem inwonen. Hij overlijdt op 24 maart 1606 in zijn huis in Leuven.</string>
    <string name="subtitle">Ondertitel</string>
</resources>